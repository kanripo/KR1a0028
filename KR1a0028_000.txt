# -*- mode: mandoku-view -*-
#+TITLE: 周易經傳集解
#+DATE: 2015-09-23 09:34:23
#+PROPERTY: JUAN 0
<pb:KR1a0028_WYG_000-1a>¶
欽定四庫全書　　　　　經部一¶
　周易經傳集解　　　　　易類¶
　　提要¶
　　　　(臣/)等謹案周易經傳集解三十六卷宋林栗¶
　　　　撰栗字黄中福清人紹興十二年進士官至¶
　　　　兵部侍郎與朱子論易及西銘不合遂上疏¶
　　　　論朱子時太常博士葉適侍御史胡晉臣皆¶
　　　　助朱子劾栗因罷知泉州乂移明州卒謚簡¶
<pb:KR1a0028_WYG_000-1b>¶
　　　　肅事蹟具宋史本傳是書淳熙十二年四月¶
　　　　嘗進於朝首列進書表貼黄勅諭各一道栗¶
　　　　自序一篇貼黄稱本名周易爻象序雜指解¶
　　　　後以未能該舉&KR0143;詞擊詞文言説卦乃改今¶
　　　　名王應麟玉海稱具書經傳三十二卷繫詞¶
　　　　上下二卷文言説卦序雜本文共一卷河圗¶
　　　　洛書八卦九疇大衍總會圖六十四卦立成¶
　　　　圖大衍揲蓍解共一卷與今本合當時與朱¶
<pb:KR1a0028_WYG_000-2a>¶
　　　　子所争者今不可考朱子語𩔖中惟載論繋¶
　　　　詞一條謂栗以太極生兩儀包四象四象包¶
　　　　八卦與聖人所謂生者意思不同其餘則無¶
　　　　所排斥朱&KR0156;尊經義考引董真卿之言謂其¶
　　　　説每卦必兼互體約象覆卦為太泥時楊敬¶
　　　　仲有易論黄中有易解或曰黄中文字可毁¶
　　　　朱子曰却是楊敬仲文字可毁是朱子併不¶
　　　　欲廢其書考陳振孫書録解題曰其與朱侍¶
<pb:KR1a0028_WYG_000-2b>¶
　　　　講有違言以論易不合今以事理推之於時¶
　　　　朱子負盛名駸駸嚮用而栗之登第在朱子¶
　　　　前七年既以前軰自居又朱子方除兵部郎¶
　　　　中而栗為兵部侍郎正其所屬詞色相軋兩¶
　　　　不肯下遂互激而成訐奏葢其釁始于論易¶
　　　　而其故不全由于論易故振孫云然後人以¶
　　　　朱子之故遂廢栗書似非朱子之意矣經義¶
　　　　考又曰福清林黄中金華唐與政皆博通經¶
<pb:KR1a0028_WYG_000-3a>¶
　　　　學而一糾朱子一為朱子所糾其所著經説¶
　　　　學者遂置而不問與政之書無復存者黄中¶
　　　　雖有易解而流傳未廣恐後冺没然當黄中¶
　　　　既歿勉齊黄氏為文祭之其畧曰嗟哉我公¶
　　　　受天勁氣為時直臣玩羲經之爻象究筆削¶
　　　　于獲麟至其立朝正色茍咈吾意雖當世大¶
　　　　儒或見排斥苟異吾趨雖前賢篤論亦不樂¶
　　　　于因循規公之過而公之近仁者抑可見矣¶
<pb:KR1a0028_WYG_000-3b>¶
　　　　論者固不以一𤯝而掩其大醇也勉齋為文¶
　　　　公髙弟而好惡之公推許之至若是然則黄¶
　　　　中之易其可不傳鈔乎持論頗為平允昔劉¶
　　　　安世與伊川程子各為一代偉人其元城語¶
　　　　録盡言集亦不以嘗劾程子而廢耿南仲媚¶
　　　　敵誤國易祓依附權姦其所撰易解今亦並¶
　　　　行栗雖不得比安世視南仲與祓則有間矣¶
　　　　故仍録其書而併存&KR0156;尊之論焉乾隆四十¶
<pb:KR1a0028_WYG_000-4a>¶
　　　　六年九月恭校上¶
　　　　　　　總纂官(臣/)紀呁(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶

